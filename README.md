<h3>Факультатив</h3>

Існує перелік курсів, розбитих за темами. 
За кожним курсом закріплений один викладач. 
Необхідно реалізувати наступну функціональність:
- сортування курсів за назвою (az, za), тривалістю, кількістю студентів, що записалися на курс;
- вибірка курсів, що належать до певної теми;
- вибірка курсів певного викладача.
- студент записується на один або декілька курсів, дані про реєстрацію зберігаються.
- по закінченню курсу викладач виставляє студенту оцінку, яка зберігається в журналі.

Кожен користувач має особистий кабінет, в якому відображена коротка інформація про користувача, а також:
- Для студента:
  - перелік курсів, на які студент зареєструвався, але які ще не почалися;
  - перелік курсів, на які студент зареєструвався і які знаходяться в прогресі;
  - перелік пройдених курсів з інформацією про успішність;<br>
- Для викладача:
  - перегляд і редагування електронного журналу для закріплених за ним курсів.<br>
- Адміністратор системи володіє правами:
  - реєстрації викладача і закріплення за ним курсу;
  - додавання, видалення, редагування курсу;
  - блокування, розблокування студента.

<h5>Загальні вимоги до реалізації</h5>
- На основі сутностей предметної області створити класи, які їм відповідають. 
- Класи і методи повинні мати назви, що відображають їх функціональність, і повинні бути
   рознесені по пакетам. 
- Оформлення коду має відповідати Java Code Convention.
- Інформацію щодо предметної області зберігати у реляційній базі даних (в якості СУБД
   рекомендується використовувати MySQL або PostgreSQL).
- Застосунок має підтримувати роботу з кирилицею (бути багатомовним), в тому числі при
   зберіганні інформації в базі даних:
   - повинна бути можливість перемикання мови інтерфейсу;
   - повинна бути підтримка введення, виведення і зберігання інформації (в базі даних),
   записаної на різних мовах;
   - в якості мов обрати мінімум дві: одна на основі кирилиці (українська або російська),
   інша на основі латиниці (англійська);
   - дати повинні бути реалізовані через DataTime бібліотеку (Java8).
- Реалізувати захист від повторної відправки даних на сервер при оновленні сторінки
   (реалізувати PRG).
- У застосунку повинні бути реалізовані аутентифікація і авторизація, розмежування прав
   доступу користувачів системи до компонентів програми. Шифрування паролів заохочується.
- Впровадити у проект журнал подій із використанням бібліотеки log4j.
- Код повинен містити коментарі документації (всі класи верхнього рівня, нетривіальні методи
   і конструктори).
- Застосунок має бути покритим модульними тестами (мінімальний відсоток покриття 40%).
    Написання інтеграційних тестів заохочуються. Використання Mockito заохочується.
- Реалізувати механізм пагінації сторінок з даними.
- Всі поля введення повинні бути із валідацією даних.
- Застосунок має коректно реагувати на помилки та виключні ситуації різного роду (кінцевий
    користувач не повинен бачити stack trace на стороні клієнта).
- Самостійне розширення постановки задачі по функціональності заохочується! (додавання
    капчі, формування звітів у різних форматах, тощо)
- Використання HTML, CSS, JS фреймворків для інтерфейсу користувача (Bootstrap, Materialize,
    ін.) заохочується!
- Розробка проектів за допомогою Git заохочується.
- Для доступу до даних використовувати JDBC API із застосуванням готового або ж
    розробленого самостійно пулу з'єднань. <br> <u>НЕ допускається використання ORM фреймворків</u>
- Архітектура застосунка повинна відповідати шаблону MVC. <br><u>НЕ допускається використання MVC-фреймворків</u> <br><u>НЕ допускається використання Project Lombok</u>
- При реалізації бізнес-логіки необхідно використовувати шаблони проектування: Команда, Стратегія, Фабрика, Будівельник, Сінглтон, Фронт-контролер, Спостерігач, Адаптер та ін.<br><u>Використання шаблонів повинно бути обґрунтованим</u>
- Використовуючи сервлети і JSP, реалізувати функціональність, наведену в постановці
    завдання.
- Використовувати Apache Tomcat у якості контейнера сервлетів.
- На сторінках JSP застосовувати теги з бібліотеки JSTL та розроблені власні теги (мінімум: один
    тег custom tag library і один тег tag file).
- При розробці використовувати сесії, фільтри, слухачі.